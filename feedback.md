# **_Longer Words_ - opinie graczy**

*Testowana wersja: __v1__ (pierwszy prototyp)*

## **Albert**

> ## Subiektywna opinia, pierwsze wrażenia i przemyślenia
>
> Gra Longer Words zapowiada się jako ciekawy projekt. Miałem okazję zagrać kilkukrotnie w jej prototypową wersję, na tyle użytkową by mieć pojęcie o tym jak może sprawdzać się w wersji finalnej. Uważam, że Longer Words może okazać się ciekawym i skutecznym narzędziem do nauki szybkiego pisania na klawiaturze, co osiąga poprzez motywujący i przystępny format gry. Ważny wydaje się też aspekt prostoty wizualnej - wiadomo, że w fazie prototypu może to być naturalne, ale przy tego typu projekcie im mniej rozprasza gracza, tym lepiej.
>
> ## Obserwacje z gry, błędy i/lub aspekty do modyfikacji
>
> * Kąt kamery (widok nie idealnie prostopadły do podłoża) pozwala na lepszy odbiór trójwymiarowości i dodaje dynamizmu, ale powoduje, że w dalszych poziomach aby mieć jak najwięcej czasu najbardziej opłaca się wymanewrowywać przeciwników tak aby nadchodzili z góry ekranu. Nie koniecznie jest to złe, ale myślę że warto zastanowić się czy taki podział mapy z pozoru jednolitej na "lepszą i gorszą część" jest chciany.
> * Pocisk zadaje obrażenia tylko przeciwnikowi którego koordynaty podaliśmy, jeżeli zasłania go inny przeciwnik obrażenia zostają zaabsorbowane (frustruje to gdy ustawienie przeciwników zmieni się od momentu gdy zaczynamy pisać i jesteśmy zmuszeni anulować atak/oddać nieważny).
> * W odniesieniu do poprzedniego punktu - zdarzyła mi się sytuacja, w której goniło mnie dwóch przeciwników o takich samych koordynatach liczbowych i w efekcie 2 pierwsze strzały nie zadały obrażeń, 3 już tak. Nie jestem na 100% pewien czy tak to wyglądało, ale przyjrzałbym się sytuacji gdy wrogowie mają te same numery lub usunął możliwość powtarzania się ich.
> * Bariera mapy jest niejasna - sugerowałbym blokady przy krawędziach mapy, lub pozostając przy możliwości wypadnięcia - bardziej czytelna granica oraz możliwości ewentualnego "exploitu" (wypychanie przeciwników itp).
> * Czytelność napisów - font jest wyraźny i przyjemny dla oka, chociaż w pośpiechu myliłem podobne na pierwszy rzut oka litery takie jak "p, q, d, b". Biorąc pod uwagę, że w grze mamy do czynienia ze zbitkami liter a nie słowami (zakładam że w późniejszych wersjach będzie to opcjonalne bądź zmienne w zależności od poziomu) to sprawia to momentami frustrującą trudność. Sugerowałbym minimalnie większe odstępy między literami, wyróżnienie liter, które wpisujemy, być może nawet przesunięcie ich na środek planszy aby nie uciekały przed wzrokiem (aspekt praktyczny jeżeli ktoś uczy się pisać, raczej będzie miał do czynienia ze statycznym tekstem, więc takie utrudnienie wydaje się być zbędne).
> * Sterowanie - spacja jak strzał bardzo dobrze się sprawdza, jest wygodne, intuicyjne i praktycznie przygotowuje do używania tego przycisku jeżeli traktujemy grę jako naukę pisania. Sterowanie kulką przy pomocy "e, d, s, f" ma taki sam wymiar praktyczny - umieszcza nam dłoń jak do prawidłowego pisania, ale osobiście miałem odruch przenoszenia palców na "w, s, a, d" i podejrzewam, że wiele osób zrobiłoby to samo. Może powinna być opcja zmiany sterowania przez użytkownika.
> * Obrażenia pocisku zostają anulowane jeżeli nacisnę spację ponownie zanim pocisk doleci do celu - blokuje to aspekt dynamicznego przechodzenia gry, niezbędnego w późniejszych etapach.
> * Kulka porusza się po skosie szybciej niż w poziomie i pionie bez wyraźnego powodu.
>
> Nie będę rozpisywał się o rzeczach takich jak: brak menu, brak dźwięków, brak powerupów, różnorodności przeciwników czy AI innego niż podążanie za graczem - uważam, że te aspekty nie muszą się znajdować w fazie prototypu i twórcy z pewnością będą tego typu rzeczy dodawać później.
>
> Dopinguję rozwój gry, chętnie zmierzę się z kolejnymi jej wersjami i wyrażę swoje opinie i podzielę się obserwacjami.
>
> Z poważaniem,
> Albert

## **Robert**

> * Zmiana sterowania na kursory
> * Ograniczenie planszy, aby nie można było z niej wypaść kulą
> * Jak zaczyna się już grę, kursor myszki powienien zniknąć
> * Brak muzyki i dźwięków
> * Za szybko regeneruje się energia naszej kuli po oddaleniu się od wroga
> * W momencie wyboru obiektu atakowanego, gdzie są dwie takie same liczby, powinna być możliwość przełączania się między tymi obiektami
> * W momencie wyboru trybu ataku, kula powinna zmienić kolor lub chociażby pulsować
> * Brak możliwości wyboru poziomu trudności gry
> * Przechodząc na wyższy poziom gry rodzaj podłoża powinien się zmieniać utrudniając poruszanie (wersja dla weteranów, hard)
> * Kula przechodząc między atakującymi powinna być atakowana piorunem, powstającym w momencie, gdy jest w zasięgu minimum 3 przeciwników( wersja dla weteranów, hard)
> * Niszcząc kilku wrogów wpisując wyrazy bezbłędnie powinniśmy dostawać bonus w postaci bomby niszczącej przeciwników lub odporność na piorun przy przechodzeniu między przeciwnikami (wersja dla weteranów, hard)
> * Brak możliwości pauzy i powrotu do miejsca w grze gdzie się ostanio skończyło

## **Paulina**

> ## Plusy
>
> * Ładowanie ataku (koncepcja, graficzne rozwiązanie)
> * Koncepcja pisania jako mechanika gry
> * Minimalizm
>
> ## Minusy
>
> * Zmiana terenu po przejsciu poziomu
> * Bardziej widoczna zmiana poziomu
> * Słowa zamiast losowych ciągów znaków
> * Preferowane sterowanie strzałkami

## **Ania**

> ## Plusy
>
> * Design gry (fajny motyw, dobre światła)
> * Ładownaie ataku (nie trzeba wpisać całego słowa, żeby zadać obrażenia)
> * Przyspieszanie wrogów z każdym poziomem
> * Wymagające zadawanie obrażeń jest ciekawym pomysłem
> * Dobrze wyglądający efekt strzału
> * Dobrze wpisana litera (kolor zielony), źle wpisana (kolor czerwony)
>
> ## Minusy
>
> * Niewidoczne literki, jak klocki są obok siebie
> * Inne sterowanie (strzałkami)
> * Wrogowie chodzący w grupie (lepiej jakby byli rozproszeni)
> * Wyraźne zmiany leveli (napis, zmiana otoczenia)
> * Możliwość wyboru kulki/planszy
> * Dodanie przeszkód na mapie (ściany, itp.)

## **Jakub**

> ## Plusy
>
> * Ciekawy pomysł
> * Brak możliwości ruchu podczas wpisywania haseł
> * Podświetlanie podczas wpisywania
> * Minimalistyczny design
>
> ## Minusy
>
> * Brak różnorodności wrogów i przede wszystkim terenu - aby taka gra nie znudziła się po 2 minutach
> * Należy stworzyć urozmaicenia terenu dodające elementu platformowego, oraz różnych przeciwników cechujących się specyfocznymi zachowaniami
